---
layout: post
title: Alice Firarda
description: alice
date: 2023-09-14
feature_image: images/alice.jpeg
tags: [Alice]
---

Alice in Wonderland

<!--more-->

## Harikalar Diyarı

Okumuyordum. Neredeyse 1. ayıydı aynı [kitabın sayfalarını](https://www.iskultur.com.tr/alice-harikalar-diyarinda-3.aspx)  karıştırıp duruşumun. asıl nefes alabildim, nasıl devam edebildim yaşama bilmiyorum. Bir türlü o kriket sahasından çıkarıp kurtaramamıştım Alice'i. Elinde debelenip duran flamingosu, önünde başka bir tanesiyle uzun soluklu bir kavgada bulunan kirpisi ve yer değiştirip duran asker kemerleriyle ne yapacağını bilemezken bırakıvermiştim onu orada.

Uzun ve oldukça karmaşık geçen bir vakit sonrasında onu öylece bırakıverdiğim aklıma geldi. O anki huzursuzluğumu anlatamam. 

![Alice](images/alice2.jpeg)

Okumak eylemi benim için huzurun ve aidiyetin kendisiyken, üstüne üstlük bu durumun mevcudiyetini fark edişim huzursuzluğumu ne kadar katladı varın siz düşünün. Karakterlerle bir nevi arkadaşlık kurmaktan oldukça hoşlanan biriyim. Başka türlüsü olur mu bilmiyorum. Gerçekte bulunduğum o andan biraz uzaklaşıp, bambaşka bir hayal dünyasında gezinmek beni hep çok mutlu ve farklı hissettirdi. 

Alice'le de bunu yapıyorduk birlikte. Sonra ondan uzaklaştığımı fark ettiğim gün, kaldığımız yeri biraz geri sararak olanları tekrar yaşamak istedim. Gerçekten özlemiş olmalıyım ki, bu muhteşem masalın sonuna ulaşıverdim. Sonlandırmış olmam beni sarssa da, araya giren zamanı kendimce telafi edebilmiş olmanın hazzını duyuyordum içimde. Şimdi ise bambaşka diyarlardayım.

>"Well, I’ve had enough nonsense. I’m going home!"
> <cite>**Alice in Wonderland**</cite>






