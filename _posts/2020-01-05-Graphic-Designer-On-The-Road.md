---
layout: post
title: "Yaşamış En Büyük Uçan Canlı Hakkında Ne Biliyoruz?"
description: "Kretase döneminde, çok etkileyici ve görkemli bir yaratık havada süzülüyordu: 11 ila 12 metrelik kanat açıklığına sahip teruzorlar! "
date: 2023-09-13
feature_image: images/road.jpg
tags: [Paleontoloji]
---

Kretase döneminde, çok etkileyici ve görkemli bir yaratık havada süzülüyordu: 11 ila 12 metrelik kanat açıklığına sahip teruzorlar! 

<!--more-->

Bugün herhangi bir sulak alanda etrafa bir göz gezdirdiğimizde muhtemelen; sığ bölgelerde yürüyen ve sinsice balık, böcek veya kabuklu hayvan arayışında olan yaklaşık 1 metre uzunluğundaki balıkçılları görebilirsiniz.

Fakat 70 milyon yıl önce, Texas’ta bulunan Rio Grande Nehri boyunca, daha etkileyici ve korkunç bir yaratık gizlice bataklığı seyrediyordu: Quetzalcoatlus olarak bilinen 3.6 metre uzunluğundaki bir teruzor (pterosaur). 11 ila 12 metrelik kanat açıklığı ile daha önce Dünya üzerinde yaşamış en büyük uçan hayvandı.

Omurgalı Paleontolojisi Derneği tarafından inceleme yazısı olarak yayımlanan 6 makalede bilim insanları ve bir ressam, 1970’lerin sonlarında Big Bend Milli Parkı’ndan toplanan tek bir grup fosilleşmiş kemikle temsil edilen en büyük örnek olan bu dinozor akrabasının şimdiye kadarki en eksiksiz tasvirini ortaya koyuyor. Makaleler, Geç Kretase Dönemi süresince teruzorun jeolojik ve ekolojik ortamını, anatomisi ve taksonomik konumunu, karada ve havada nasıl hareket ettiğini tarif ediyor.

## Kemikleri İncelemek

Padian ve meslektaşları, Quetzalcoatlus teruzorlarının nasıl davranışlar sergilediğini anlamak için, makalelerden birinde Lawson’ın adını alan Quetzalcoatlus lawsoni türününkiler de dahil olmak üzere, yaklaşık bir düzine daha küçük ve daha eksiksiz teruzor fosil iskeletinden kemik kalıplarını kullandılar.

Quetzalcoatlus lawsoni fosilleri, daha büyük olan Quetzalcoatlus northropi türünün de o sıralarda çıkarıldığı Batı Teksas’ta bulunan Javelina Formasyonu’nda bulundu. Daha küçük örnekler, Lawson’un başlangıçta bulduğu daha büyük örneğin boyut olarak yarısı kadardı ancak yaklaşık 300 fosilleşmiş kemik parçasından oluşuyordu. Bununla birlikte daha büyük olan hayvan, sadece kanatlarında bulunan birkaç kemik ile biliniyordu: üst kolda bulunan humerus ile önkolda bulunan ulna.

Padian, Cunningham ve Conway’in oluşturduğu tablo, beslenme ve havalanma özellikleri açısından akbalıkçıl ve balıkçıllara benzeyen, havada süzülmesi bakımından tepeli akbaba ve akbabalara benzeyen fakat kocaman kanatları nedeniyle yürüyüşü diğer hiçbir hayvana benzemeyen bir hayvanı tasvir ediyor.

> “Quetzalcoatlus northropi’ye ait kemiklerin bir çizimi. Hayvan, diğerlerinin aksine benzersiz bir yürüyüş stiline sahipti ve vampir yarasalardan bariz bir biçimde farklı özellikler taşıyordu.”
> <cite>― Chon Convay</cite>

Bununla birlikte, bacaklarının kanatlarından daha kısa olması nedeniyle havaya yükseliş, kalkış gücünü sağlamak için kanat çırpmak kadar kolay değildi.

“Havaya yükseliş süreci ile ilgili problemler vardı. Daha küçük örneklerde, muhtemelen her bir tarafta katlanmış durumdayken yaklaşık 2.5 metreden biraz daha az uzunlukta olan aslen 2.75 metrelik kanatlar görülebiliyor. Kalça kısmı yerden hemen hemen 1-1.2 metre yukarıda kalıyor. Bu nedenle eğer koşuyorsanız, kanatları yere çarpmadan zemin ile yalnızca yaklaşık 40 derecelik açıda indirebilirsiniz. Doğal olarak daha güçlü bir yükseliş elde etmek isteyebilirsiniz fakat kanatlar çok büyük olduğundan çok hızlı hareket ettiremezsiniz, bu nedenle bu durum işe yaramaz. Koşmak, havaya yükseliş hızını sağlar, ancak bu problem değil.”. 
